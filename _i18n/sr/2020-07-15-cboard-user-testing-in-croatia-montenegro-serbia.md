---
title: Testiranje  Cbord-a korisnika u Crnoj Gori, Hrvatskoj  i Srbiji
date: 15.07.2019.
description: Pilotiranje za uspeh
categories:
  - Cboard
  - UNICEF
  - Evropa
image: /images/ecaro-pilot-3.png
author_staff_member: Katrina
---
UNICEF *Regionalna kancelarija za Evropu i Srednju Aziju (ECARO)* sprovodi testiranje korisnika za promociju pristupačne asistivne tehnologije za potpomognutu i alternativnu komunikaciju (AAC) u Crnoj Gori, Hrvatskoj  i Srbiji.

Prema onima koji sprovode testiranje, Cboard promoviše interakciju, pomaže u prevladavanju oštećenja govora, razvijanju jezika i usmerava decu prema obrazovanju i aktivnom društvenom životu već od ranih godina.

U regionu gde se vrši testiranje, procenjuje se da je  *12.000 dece uzrasta 0 do 6 u potrebi za AAC*, dok bi dodatnih 840.000 moglo imati koristi. Cboard je besplatna tehnologija otvorenog koda koja nastoji da pruži AAK svima onima kojima je potrebna.

![Unicef ECARO pilot](/images/ecaro-pilot-1.jpg) *Profesionalna podrška detetu da koristi Cboard, Predškolska ustanova Zvezdara, Beograd, 2019. / autorka Milana Jelovac*

## Korisnički plan testiranja
Testiranje korisnika započelo je u novembru 2019. godine, a učestvovalo je 125 dece uzrasta od 3 do 12 godina u Hrvatskoj, Crnoj Gori i Srbiji. U radu je učestvovalo preko 70 profesionalaca, uključujući, ali ne ograničavajući se na vaspitače, specijalne edukatore i rehablitatore, logopede, specijaliste, i psihologe.

Profesionalci su razvili paket obuka koji se pruža neposredno i putem interneta koji je dostupan profesionalcima iz drugih zemalja da nastave sa testiranjem. Cboard se testira kao sredstvo koje pomaže roditeljima i profesionalcima da ga koriste kao deo tretmana i intervencije. Ova vrsta intervencije nastoji da unapredi komunikaciju u svakodnevnim situacijama i aktivnostima, pripremajući dete i roditelje za uključivanje u društvo.

## Početni rezultati ispitivanja
Inicijalni odgovor roditelja i profesionalaca na aplikaciju je bio pozitivan Za više od polovine dece i porodica uključenih u testiranje Cboard je bio prvo sredstvo digitalne komunikacije koje su koristili. Najveći izazovi u prvim fazama testiranja bili su problemi u prilagođavanju za korišćenje nove tehnologije i AAK-a. Neki roditelji i profesionalci su intervjuisani u vezi sa njihovim iskustvima.

> "Naš sin je ovo prihvatio bolje nego što smo mislili da će. On sad ima način da nas pita i komunicira. Pre kada bi želeo nešto, zgrabio bi nas za ruke i pokazao na predmet koji je želeo. Nekoliko dana nakon što je počeo da koristi Cboard, rekao bi "Mama daj" (in English: Mom give me). I da pritisne sliku za sendvič na tabletu. Njegova najveća motivacija je hrana, tako da smo započeli sa hranom"
> 
> *Nikolina Kuraica, majka Nikole, starog 6 godina, višestruka oštećenja komunikacije, Dubrovnik, Hrvatska.*


Roditelji su pronašli načine za personalizaciju Cboard-a u svom kućnom okruženju, slikajući uobičajene predmete iz svakodnevnog života i fotografije članova porodicei čineći ih poznatijim i lakšim za razumevanje:

> "Dete postiže veliki napredak i nosi svuda tablet. Njena majka napravila je slike obroka i članova porodice. "
> 
> *'Slava Raškaj' centar u Splitu, Hrvatska.*

Profesionalci uključeni u testiranje izvestili su da deca posebno dobro reaguju na funkciju prenosa teksta u govor u aplikaciji, kada se nakon što dotakne piktogram čuje njegov naziv naglas. To je dovelo do izveštaja o unapređenom samopouzdanju i vokalizaciji dece koja su pre svega neverbalna:

> „Naše dete je nekoliko puta izgovaralo rečenicu od tri reči pri traženju željenog predmeta, dok je donedavno koristilo izolovanu reč povremeno“.

![Unicef ECARO pilot](/images/ecaro-pilot-2.png) *AAC trening za profesionalce, Zagreb, Hrvatska, oktobar 2019.*

Nataša Srećković Milenković, logoped za Srnu, trogodišnju devojčicu u Beogradu, Srbija, primetila je sledeće:

> "Srna je bila neverbalna i počela je da govori nakon što koristimo aplikaciju Cboard. Postavili smo ikone DA, BRAVO, VIŠE, a nakon što je koristila Cboard, Srna je počela spontano da koristi te reči u komunikaciji kad je nešto želela. Sada, kad nešto uradi kako treba, pljesne i usmeno kaže "BRAVO". U komunikaciji je povećala broj reči koje izgovara, neke kao početne slogove, druge kao celine, tako da sada radi na proširivanju svog rečnika na tabletu. "

## Merenje uspeha Cboard-a
Da bi se izmerio uticaj Cboard-a, koristi se skala**PIADS** (Psihosocijalni utiecaj asistivnih uređaja) za merenje napretka u prilagodljivosti, sposobnosti i samopoštovanju.

Početni rezultati PIADS pokazuju pozitivan napredak u sva tri domena. U praksi to znači da su 'frustracije sada manje izražene i oni su smirenija i srećnija deca. Cboard olakšava život i omogućava detetu da komunicira', što je primetio i predškolski vaspitač u CVIT Mediterana, Split, Hrvatska.

![Unicef ECARO pilot](/images/ecaro-pilot-3.png) *Profesionalna podrška detetu da koristi Cboard, Predškolska ustanova Zvezdara, Beograd, 2019. / autorka Milana Jelovac*

## Sledeći korak
Testiranje se nastavlja tokom pandemije COVID-19 dok deca koriste aplikaciju iz svojih domova, a pomažu im roditelji. Profesionalci pružaju podršku putem virtualnih platformi, uključujući Whatsapp i Viber. Pored toga, u razvoju je nova verzija Cboard-a sa novim funkcijama koje uključuju komentare i povratne informacije primljene tokom pilotiranja.

Posebno hvala svima koji su bili i koji su i dalje uključeni u testiranje, a **veliko hvala Aleksandri Jović, BP Panwar** i predstavnicima UNICEF-ovih kancelarija **Melani Marković, Maji Kovačević i Jeleni Zajeganović.**